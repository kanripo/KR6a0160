#-*- mode: mandoku-view; -*-
#+DATE: 2015-08-30 19:33:13.119658
#+TITLE: 阿含口解十二因緣經
#+PROPERTY: CBETA_ID T25n1508
#+PROPERTY: ID KR6a0160
#+PROPERTY: SOURCE Taisho Tripitaka Vol. 25, No. 1508
#+PROPERTY: VOL 25
#+PROPERTY: BASEEDITION T
#+PROPERTY: WITNESS T@YUAN
#+PROPERTY: LASTPB <pb:KR6a0160_T_001-0053a> 
#+PROPERTY: JUAN 1
¶
No. 1508¶
《阿含口解十二因緣經》¶
¶
¶
安玄共嚴佛調譯¶

欲斷生死趣度世道者。當念却十二因緣。何¶
等為十二。一者本為癡。二者從癡為所作行。¶
三者從作行為所識。四者從所識為名色。五¶
者從名色為六衰。六者從六衰為所更。七者¶
從所更為痛。八者從痛為愛。九者從愛為求。¶
十者從求為得。十一者從得為生。十二者從¶
生為老病死。是為十二因緣事。此十二事欲¶
起。當用四非常滅之。何等為四非常。一為識¶
苦。二為捨集。三為知盡。四為行道。更說念¶
生念老念病念死。念是四事。便却是十二因¶
緣道成。念是四事道人。欲得度世。當斷十二¶
因緣事。是為斷生死根。十二因緣有內外。一¶
者內為癡。外為地。二者內為行。外為水。三者¶
內為識。外為火。四者內為名色外為風。五者¶
內為六入外為空。六者內為栽外為種。七者¶
內為痛外為根。八者內為愛外為莖。九者內¶
為受外為葉。十者內為有外為節。十一者內¶
為生外為華。十二者內為老死外為實。人生¶
死從內十二因緣。萬物生死從外十二因緣。¶
何等為癡。謂不禮父母。不分別白黑。從是因¶
緣得痛。不欲棄不信。今世亦後世。已作是¶
事。便隨行不作。是亦不得。是以有癡便為行。¶
已有行便為識。已有識便為名色。已有名色
<pb:KR6a0160_T_001-0053b>¶
便為六入。已有六入便為栽。已有栽便為痛。¶
已有痛便為愛。已有愛便為受。已有受便為¶
有。已有有便為生。已有生便為老死。故人¶
生取十二因緣。得十二因緣生。無因緣亦不¶
生。萬物亦爾。不斷十二因緣。不脫生死。行三¶
十七品經。為從是得道。十二因緣有三事。¶
一者癡。二者生死精行。是前世因緣。三者識。¶
從識受身生。四者名色。色身復成五陰。是今¶
世因緣。五者六衰。復作生死精行種栽。是後¶
世因緣。前後三世轉相因緣故。為有三事。¶

十二因緣。本從身十事。出身十事。七事成一。¶
三事從四七事成。一者殺盜婬兩舌惡口妄¶
言綺語。共從色為一。三事從四者。嫉瞋恚¶
疑。從痛痒思想生死識。是十事合為五陰。¶
便為十二因緣。地名癡行為盛陰。便作生死¶
行。自種栽名為行。已有行便有識。受身生死。¶
有識便有名色。身復作十事。成已五陰。已有¶
名色便有六入。復作盛陰。行種栽後當復受¶
轉相。因緣生死故名為因緣。身十事為十二¶
因緣者。嫉為癡。瞋恚為生死。精疑為識。殺為¶
名色。盜為六衰。婬為更。兩舌為痛。妄言為¶
愛。惡口為成。綺語為願。生有無故為有。十¶
二因緣。何以故。婬為癡。瞋恚為生死。精疑為¶
識。內三事為本。已有三事。便有七事。成五盛¶
陰。嫉為五陰本故為癡。五陰行可意喜不¶
可意瞋。便作生死精十事。外從身內從意故。¶
疑謂不分別白黑。不識生死故為識。道人欲¶
斷。十二因緣。當先斷身十事。便為癡。從癡¶
五陰滅。十二因緣亦滅斷身十事者。外從身
<pb:KR6a0160_T_001-0053c>¶
內從意故。言身意持。謂不殺。亦謂外從口。內¶
從嫉斷者。謂萬物一切意不起。便瞋恚止。瞋¶
恚止便殺止。殺止便貪欲止。貪欲止便淫¶
止。外口者謂聲。止聲者。兩舌惡口妄言綺語¶
亦止。無有疑便入道。是為還五陰斷十二因¶
緣本。¶

人受身有三別。第一五陰盛陰。第二十八種。¶
第三十二因緣行。是三事得身三別。第一五¶
陰盛陰者。五陰從身十事出。從眼為色陰。從¶
耳為痛痒陰。從鼻為思想陰。從口為生死陰。¶
從意為識陰。心主念對是六事為根本。是為¶
五陰地。第二十八。入十九根。十八種者。五陰¶
行為盛陰。有對有入為十二入本。六情為十¶
八種。有識故為十九根。言十八種者。識不¶
生故。為十八種。是說盛陰行生十八種十九¶
根。第三十二因緣者。謂五陰五盛陰。行求十¶
二因緣便有身。是同身十事。俱分別之耳。從¶
色得身。從四陰得名字。從名色得愛受。從受¶
行癡。行癡便成十二因緣。道人當為斷色不¶
為身。但名字為身。雖有眼耳鼻舌身意。亦¶
復非身。何以故。設耳是人。當能聽一切。從形¶
得名字。譬金字。譬如以金作物。因從是得¶
字。地水火風空。是五事作身。亦復非身。何以¶
故身知細滑故。人已死地不知細滑故。知地¶
水火風空非身。身亦空意亦空。俱空無所有。¶
亦無痛痒。何以故。人已死亦不復覺痛痒。如¶
是為空。意已離身亦無痛痒。但因緣共合故。¶
還歸無有。身中有十二風。上氣風下氣風。眼¶
風耳風鼻風。背風脇臍風。臂風足風曲
<pb:KR6a0160_T_001-0054a>¶
風刀風。刀風至病人。殺生刀風。刀風斷截人¶
命。生老病死。生者謂初墮母腹中時為生。已¶
生便老。止者謂意中止。用止故敗氣息出¶
入。視了身本。合十事為敗。¶

身中五事。一者地。二者水。三者火。四者風。¶
五者空。堅者為地。軟者為水。熱者為火。氣者¶
為風。飲食得出入為空。亦餘因緣合為人。¶
自計是我身。若欲萬物當挍計有身。亦有五¶
因緣共合。一者色。二者痛痒。三者思想。四者¶
生死。五者識。是十事共合。便見生死。事有善¶
惡。行善有二輩。不犯身三口四意三。是為一¶
善。二善者。布施持戒忍辱精進不疑。是為二¶
善。惡亦有二輩。犯身三口四意三飲酒。是為¶
一惡。疑嫉慳貪是為二惡。護身口意是為道¶
行人。從福得生。從行得老病死。身便壞敗¶
人臥出時。意離身在地因緣。何以故不死。¶
四事合持未散故。人行十事就三事。人行三¶
事就二事。人行二事就一事。何等十事。謂十¶
惡。便得身口意三事。已有三事。便有名色二¶
事。已有名色。便墮癡百劫。乃得為人難得完¶
具。人生精作地識為種。五道識名異合一識。¶
入一識便失所本。知如人生天上。含人識受¶
入天識。便忘人間事。人從無生。從有死。無何¶
以故生。不識無故生。有何以故死。不識有故¶
死。識無不復生。識有不復死。¶

意有所念以滅。便到所生處。意念不滅。亦不¶
得行生上意。意頭起以滅。復更念所念雖多。¶
當還從上頭意受因緣。生人本從婦。婦夫不¶
淨污露得身。長大便惡知識相隨。為五陰六
<pb:KR6a0160_T_001-0054b>¶
止十二衰所欺。便有老病死憂苦。生死為癡。¶
慧人當斷六止。謂地水火風空識。十二衰。謂¶
色聲香味細滑念欲。內有匿賊。是為十二衰。¶
人生有三因緣。一者合會。二者聚。三者心意¶
識。痛痒思想生死識。是為合會。諸愛欲是為¶
聚。上頭為上。頭為中央為意。後頭為識。¶
人初墮母腹中。如雞子中黃。至三十七日。悉¶
有頭面手足指具足。未生四日到向下。人在¶
母腹中。苦不可言。人在母腹中。命日益識日¶
大。身稍老至半年時。身與識日減。得身為福¶
亦為罪。何以故。以得人身是為福。以飢渴寒¶
熱貪婬嫉妬為罪。人生子有五因緣。一者有¶
本願。二者同業。三者曉禮。四者來債。五者償¶
債。何等為本願。謂先世時見人子端正。便願¶
言我子如是。同業者。謂同計挍得利相呼。曉¶
禮者。謂當相敬愛。來債者。諸謂父母主治生。¶
子橫用之。償債者。謂子治生付父母。是為償¶
債。子以三因緣生。一者父母先世負子錢。二¶
者子先世負父母錢。三者冤家來作子。父母¶
勤苦求財已致便死。子得用之。是為父母先¶
負子錢。子行求財產已致便死。父母用之。是¶
為子負父母錢。有時生子百日千日便死。父¶
母便憂愁惱。是為冤家相從生。¶

生。子有三輩。一者福子。二者真子。三者不真¶
子。何等為福子。謂父母持戒布施忍辱精進¶
行道。子亦爾。是為福子。真子者。父母不信¶
道。子獨奉道教。是為真子。不真子者。父母隨¶
道業隨法行。子但作惡飲酒。人所不欲見。¶
是為不真子。
<pb:KR6a0160_T_001-0054c>¶

子從父母生。有同意。有同行。有同念。俱長壽¶
富貴端正。是為同行。貪欲瞋恚。是為同意。精¶
進行道。是為同念。本行在父多類父。本行在¶
母多類母。不同行不相類故。人生墮地未有¶
所知。便喜向其母者。意識本因緣故耳。¶

人來生時有因緣。身能出入無間。至七日便¶
復懷其身。亦有地水火風空。但微難見。人¶
年老少識多忘者。識轉稍向後所生處。何以¶
故。不預知當所生處。用未到故。他人生他人¶
來。他人至他人所。他人憂他人所。從來久遠¶
習故。不學身有三痛。意亦有三痛。身痛者。謂¶
得刀杖瓦石蹴蹋。二者病瘦。三者死。意痛者。¶
一為憂父母兄弟妻子知識。二為憂財寶冤¶
家。何以故為痛。謂五陰不調故病。何以故¶
為死陰。熟壞故為死。一切病皆意所作。身¶
死所知故不作是病。是身何以故為病。四因¶
緣不等故。何以為憂。一切不如意故何以不¶
定。病疾過去故。何以為急。要欲壞。何以故為¶
碎。身老毒故。何以為老死。壞故。何以為非¶
常。不得自在故。何以為苦。急故。何以為空。¶
無有主。言我作是如何。以為非身。不能離苦。¶
不得受苦。是為十事。¶

人所欲凡有三事。人之所愛。常欲得之。一¶
者強健。二者安隱。三者長壽。如是復有三怨。¶
一者年老。是強健怨。二者疾病。是安隱怨。三¶
者身死。是長壽怨。亦有三救。一者歸命佛。二¶
者歸命法。三者歸命比丘僧。¶

有四事可畏。一者生。二者老。三者病。四者¶
死。人面赤有五因緣。一者近火。二者飲酒。三
<pb:KR6a0160_T_001-0055a>¶
者恐怖。四者念怒。五者多慚愧。頭白有四¶
因緣。一者火多。二者憂多。三者病多。四者種¶
早白。人病瘦有四因緣。一者少食。二者有憂。¶
三者多愁。四者有病。身未知調有四事不先¶
語人。一者頭白。二者老。三者病。四者死。是¶
四事不可避。亦不可離。亦不可却。¶

有四事不可忍。一者飢。二者渴。三者寒。四者¶
熱。身復有四事。一者不足。二者不滿。三者不¶
飽。四者不厭。身復有四痛。一者生時痛。二者¶
老時痛。三者病時痛。四者死時痛。¶

一切味不過八種。一者苦。二者澁。三者辣。¶
四者醎。五者淡。六者甜。七者酢。八者不了了¶
味。苦增寒熱。澁多增風除寒。辛除水。酢除¶
風。令人目冥。食有三因緣。悉入骨髓血脈¶
中。一者肥膩。二者毒。三者酒。是三者皆遍身¶
中無有不到。諸所食飲皆有肥膩。但有厚薄¶
多少耳。人有四種。一者長者種。二者道術種。¶
三者師巫種。四者田家種。生者有四種。一者¶
腹生。二者謂寒熱和生。三者化生。四者卵生。¶
腹生者。謂人及畜生。寒熱和生者。謂虫蛾蚤¶
虱。化生者。謂天及地獄。卵生者。謂飛鳥魚¶
鼈。¶

人頭有四十五骨。從腰已上五十一骨。四¶
肢百四骨。合二百骨。人身有七十萬脈。九¶
十九萬毛孔。得觀悉自見分別知之。¶

有阿羅漢。以天眼徹視。見女人墮地獄中者¶
甚眾多。便問佛。何以故。佛言。用四因緣故¶
一者貪珍寶物衣被欲。得多故。二者相嫉妬。¶
三者多口舌。四者作姿態婬多。以是故墮地
<pb:KR6a0160_T_001-0055b>¶
獄中多耳。¶
《阿含口解十二因緣經》